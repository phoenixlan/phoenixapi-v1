For å gjøre LAN-et best mulig for alle har vi laget ett sett regler som må følges. Dette omtaler alt fra hva du har lov til å medbringe inn på LAN-et, til hva du skal passe på under selve arrangementet. Ved brudd på reglementet har vi rett til å utestenge vedkommende umiddelbart.

Radar er et rusfritt område, dette inkluderer snus og røyk. Det er ikke lov å røyke eller snuse under phoenix, derfor foregår all røyking og snusing utenfor Phoenixs område på eget ansvar.

Vi forbeholder oss retten til å ta bilder under arrangementet. Hvis du ikke ønsker å bli tatt bilde av, ta kontakt med Info-desken.

# Radar Event-medlemskap

**Billettprisen inkl. Medlemsskap i Radar Event avd. Phoenix LAN. Ved medlemskap får man blant annet rabatt på de fleste andre arrangementer på Radar.**

Hvis du ikke ønsker å bli medlem ta kontakt med [info@phoenix.no](mailto:info@phoenix.no)

# Billett

 * Personer som blir bortvist, får ikke refundert inngangspengene.
 * Billetten er ikke refunderbar.

# Nettverk

 * phoenix forbeholder seg retten til å loggføre og overvåke all nettverkstrafikk som benytter seg av vårt nettverk, vår leverandører, og / eller våre partneres nettverksløsninger, infrastruktur eller internettlinjer. Loggene holdes lagret av Phoenix sitt tech crew inntil Phoenix som organisasjon avgjør at loggene ikke lenger har noen form for lagringsverdi for oss. Vi forbeholder oss også retten til å analysere nettverkstrafikk dersom vi finner dette nødvendig.
 * Phoenix bruker **NFC-teknologi** for å logge lokasjonen til deltagere(Ute/inne av bygget, samt hvilket omeråde på bygget deltageren befinner seg i). Dette gjøres av hensyn til egen sikkerhet. Ved å søke crew, kjøpe billett, eller ellers delta på Phoenix, samtykker du til dette.

# Sikkerhet

 * Ikke rør dører/avstengte områder i bygget. Dette kan medføre i at alarmer går og vedkommende vil bli holdt økonomisk ansvarlig.
 * Tyveri, hærverk og andre brudd på regler, blir slått hardt ned på. Politianmeldelse og erstatningskrav kan bli brukt i slike tilfeller.
 * Vi forbeholder oss retten til å holde deltagere og frivillige under 15 år på bygget, mellom 01:00 og 06:00, dersom det ikke foreligger skriftlig tillatelse fra foresatte.
 * Ved inngangen skal du vise bånd **uoppfordret,** hver gang du kommer inn (inkludert crew).
 * Den som påfører eventuelle ødeleggelser på bygg/anlegg osv, vil måtte erstatte eventuelle skader.
 * Sov kun på anviste steder.
 * Vis hensyn til de andre deltagerne og vis normal folkeskikk.
 * Rydd opp søppla etter deg.
 * Vi forbeholder oss retten til å pakke sammen rader og/eller flytte mindre grupper for å kombinere singel-seter og/eller åpne større sittegrupper.
 * Følg Norske lover og regler.

# Programvare og piratkopiering

 * Phoenix LAN tar avstand fra kopiering av ulovlig programvare, ulovlig pornografisk materiale og annet som bryter norsk lov. Aktiviteter som dette kan medføre utvisning fra arrangementet.
 * Ved oppsett av pirat-servere vil eieren av maskinen den står på holdes ansvarlig dersom noe skulle skje.
 * Virus – Personer som lager eller prøver og viderføre virus med vilje, vil bli bortvist fra arrangementet. Hvis noen har virus, og ikke vet det før vi eller andre deltagere finner det ut, vil personen sperres fra nettverket inntil viruset er fjernet.

# Eiendeler

 * Ikke legg fra deg penger, lommebok, mobiltelefon og andre verdifulle ting åpenlyst på plassen din.
 * Alle deltagere er ansvarlige for sitt eget utstyr under arrangementet. Arrangør kan ikke stilles til ansvar om det oppstår skader på – eller tyveri av ditt datautstyr eller andre personlige eiendeler.
 * Det er ikke tillatt med elektroniske artikler som hvitevarer og andre strømkonsumerende eller brannfarlige artikler (kjøleskap og andre ting du finner nødvendig å ta med) på bordradene eller andre steder i lokalet.
 * Det er ikke lov til å ta med seg høyttalere.
 * Hvis du har tenkt å ta med PCen din hjem før LANet er ferdig, si i fra til Security.

# Reaksjoner

 * Brudd på regler kan føre til advarsler, utkastelse, politianmeldelse, alt etter alvorlighetsgrad.
 * Du er selv ansvarlig for å lese reglene før du kommer på phoenix.
 * Vi forbeholder oss retten til å endre/fjerne/legge til regler.
 * Vi forbeholder oss feil og skrivefeil i regler og informasjon på nettsiden.

